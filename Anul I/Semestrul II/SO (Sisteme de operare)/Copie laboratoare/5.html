
<!-- saved from url=(0054)https://profs.info.uaic.ro/~vidrascu/SO/labs/lab5.html -->
<html><head><meta http-equiv="Content-Type" content="text/html; charset=UTF-8">
  <title>Laborator</title>
  <link rel="stylesheet" type="text/css" href="./5_files/stiluri.css">
  <!-- pentru diacritice -->
  
</head>

<body>

<h2><font color="blue">Laborator #5 :</font> exerciții de antrenament</h2>

<!------------------------------------------------------------------------------------------------------------------------>
<hr size="3" width="100%" noshade="">
<!------------------------------------------------------------------------------------------------------------------------>
<p><span class="stil_exercitii">I) Exerciții cu fișiere de comenzi (partea a 3-a):</span></p>


<p>
1. Să se scrie un script care calculează și afișează numărul total de fișiere de tip obișnuit ce sunt "ascunse" (i.e. numele lor începe cu caracterul '.'),
numărul total de fișiere de tip alias (numărați doar link-urile simbolice) și numărul total de subdirectoare aflate într-un director dat, parcurgand acel director în manieră recursivă.
Numele directorului de pornire se transmite ca parametru în linia de comandă, sau se va citi prin comanda read în caz contrar.
<br>
<small>(Indicație: <span class="stil_hint">parcurgeți cu un for directorul curent și calculați informațiile solicitate, iar
pentru fiecare intrare din director care este de tipul (sub)director apelați recursiv scriptul.</span>)</small>
<br>
<i>Suplimentar</i>: să se afișeze acele informații totale pentru fiecare subdirector parcurs.
</p>

<p>
2. Să se scrie un script care calculează numărul total de cuvinte și respectiv lungimea cea mai mare a liniilor de text, din toate fișierele ce conțin
text obișnuit (i.e. fișierele pentru care comanda file raportează "ASCII text") aflate într-un director dat, parcurgand acel director în manieră recursivă.
Numele directorului se transmite ca parametru în linia de comandă, sau se va citi prin comanda read în caz contrar.
<br>
<small>(Indicație: <span class="stil_hint">parcurgeți cu un for directorul curent și calculați informațiile solicitate, iar pentru
fiecare intrare din director care este de tipul (sub)director apelați recursiv scriptul.</span>)</small>
<br>
<i>Suplimentar</i>: să se afișeze acele informații totale pentru fiecare subdirector parcurs.
</p>

<p>
3. Să se scrie un script care să efectueze într-o buclă pașii următori:
</p><ol>
<li> citește de la tastatură două numere și un operator + , - , * sau / </li>
<li> efectuează operația respectivă </li>
<li> scrie rezultatul, pe o nouă linie, în cadrul unui fișier, sub forma: &nbsp; <i> nr_operatie: operand1 operator operand2 = rezultat </i></li>
<li> reia bucla </li>
</ol>
Din bucla respectivă se va ieși la introducerea caracterului q pe poziția operatorului.
Înainte de terminare, se va scrie în fișier și numărul total de operații efectuate.
Numele fișierului în care se face scrierea se primește ca parametru în linia de comandă, sau se va citi prin comanda read în caz contrar.
<p></p>

<!------------------------------------------------------------------------------------------------------------------------>
<p class="stil_ex_suplimentare">Exerciții suplimentare:</p>

<p>Alte câteva exerciții cu scripturi:</p> 

<p>
4. Să se scrie un script care calculează și afișează numărul total de fișiere de tip fifo și numărul total de subdirectoare
aflate într-un director dat, parcurgand directorul recursiv.
Numele directorului de pornire se transmite ca parametru în linia de comandă, sau se va citi prin comanda read în caz contrar.
<br>
<small>(Indicație: <span class="stil_hint">parcurgeți cu un for directorul curent și calculați informațiile solicitate, iar
pentru fiecare intrare din director care este de tipul (sub)director apelați recursiv scriptul.</span>)</small>
<br>
<i>Suplimentar</i>: să se afișeze acele informații totale pentru fiecare subdirector parcurs.
</p>

<p>
5. Să se scrie un script care calculează numărul total de linii de text și respectiv de caractere din toate fișierele dintr-un director,
prin parcurgerea recursivă a directorului dat.
Numele directorului se transmite ca parametru în linia de comandă, sau se va citi prin comanda read în caz contrar.
<br>
<small>(Indicație: <span class="stil_hint">parcurgeți cu un for directorul curent și calculați informațiile solicitate, iar pentru
fiecare intrare din director care este de tipul (sub)director apelați recursiv scriptul.</span>)</small>
<br>
<i>Suplimentar</i>: să se afișeze acele informații totale pentru fiecare subdirector parcurs.
</p>

<p>
6. Să se scrie un script care să afișeze un arbore cu structura directoarelor din contul personal.
</p>

<p>
7. Să se scrie un script care să afișeze toate comentariile din scripturile aflate într-un director specificat ca argument
(scripturile vor avea o extensie .sh pentru a le putea deosebi de alte genuri de fișiere text).
</p>

<p><!----- exercitiu cu find ----->
8. Să se scrie un script care primește ca parametri d (un nume de director) și n (un număr). Pentru fiecare fișier pentru care utilizatorul curent
are drepturi de citire și execuție, aflat în directorul dat ca parametru sau în subdirectoarele acestuia, să se afișeze primele n linii de text.
</p>

<p><!----- exercitiu cu find ----->
9. Să se scrie un script care primește ca parametru un nume de director. Scriptul va compila fiecare fișier sursă C din directorul respectiv
și va tipări (i.e., afișa pe ecran) conținutul fiecărui fișier text din acest director.
</p>

<p><!----- exercitiu cu find ----->
10. Să se scrie un script care va redenumi toate fișierele ".txt" aflate în directorul curent și în toate subdirectoarele acestuia,
dându-le extensia ".ascii".
</p>

<p>
11. Să se scrie un script care "scanează" directorul primit ca parametru (dacă nu este apelat cu parametru, atunci folosește implicit directorul home ~)
pentru fișiere mp3. Pentru fișierele găsite se vor crea link-uri hard <small>(Indicație: <span class="stil_hint">vezi comanda ln</span>)</small>
în directorul ~/html/muzica/. Se va genera deasemenea un "playlist" în format html simplu, plasat în directorul ~/html, și care va conține numele
fișierelor mp3 găsite <small>(Indicație: <span class="stil_hint">eventual doar numele fără extensie, vezi comanda basename</span>)</small>,
precum și link-uri HTML spre acestea
<small>(Indicație: <span class="stil_hint">e suficient &lt;a href="muzica/nume fisier mp3 pe disc"&gt;nume mp3 fara extensie&lt;/a&gt;</span>)</small>.
<br>
În plus, scriptul va verifica permisiunile pentru directoare și fișiere în așa fel încât în final playlistul să poată fi accesat din exterior pe web
<small>(Indicație: <span class="stil_hint">trebuie setate drepturi de execuție pentru toți (sau măcar pentru others) pe directoarele ~ , ~/html și ~/html/muzica ,
precum și drept de citire pentru toți (sau măcar pentru others) pe fișierul playlist</span>)</small>.
</p>

<p>
12. Să se scrie un script care să construiască o pagină web cu link-uri HTML către toate fișierele imagini (i.e. cele cu extensiile .jpg, .gif, .png, ș.a.)
din contul personal, ordonate după data ultimei modificări a fișierelor.
<br>
<small>(Indicație: <span class="stil_hint">aveți grijă la drepturi pentru vizibilitatea pe web a paginii construite, similar ca la exercitiul precedent .</span>)</small>
</p>

<p>
13. Să se scrie un script care citește nume de utilizatori de la intrarea standard (folosind comanda read) și, pentru fiecare utilizator introdus,
va afișa ultimele 3 conectări (logări) ale acestuia (în luna curentă), iar daca acesta nu s-a conectat deloc în luna curentă va afișa mesajul
"Utilizatorul X nu s-a conectat niciodată!".
<br>
<small>(Indicație: <span class="stil_hint">vezi comanda last.</span>)</small>
</p>


<!------------------------------------------------------------------------------------------------------------------------>
<hr size="3" width="100%" noshade="">
<!------------------------------------------------------------------------------------------------------------------------>
<p><span class="stil_exercitii">II) Script pentru automatizarea procesului de dezvoltare de programe C :</span></p>

<p>
Să se scrie un script care să vă ajute la scrierea programelor în C, prin care să se
automatizeze ciclul de dezvoltare: modificare sursă -&gt; compilare -&gt; testare (execuție).
<br>
<br>
<big>Cerințe:</big> scriptul va lansa editorul preferat pentru fișierul filename.c specificat ca parametru în linia de comandă (sau citit
de la tastatură, în caz contrar), apoi va interoga utilizatorul dacă dorește să lanseze compilatorul și în caz afirmativ o va face (fișierul
executabil să aibă numele filename , deci fără sufixul .c). Apoi, dacă sunt erori de compilare (lucru observabil prin erorile de compilare
afișate de compilator), va relua ciclul de la editare (bineînțeles cu o pauză pentru ca utilizatorul să aibă timp să citească erorile afișate
pe ecran), iar dacă nu sunt erori la compilare, va interoga utilizatorul dacă dorește să testeze (i.e., să execute) acel program și în caz
afirmativ va executa acel fișier executabil rezultat prin compilare.
În concluzie, la fiecare pas să se facă o interogare a utilizatorului dacă dorește să continue cu următorul pas.
</p>

<!------------------------------------------------------------------------------------------------------------------------>
<hr size="3" width="100%" noshade="">



</body></html>
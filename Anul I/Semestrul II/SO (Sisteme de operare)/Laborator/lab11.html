<html>
<head>
  <title>Laborator</title>
  <link rel="stylesheet" type="text/css" href="stiluri.css" />
  <!-- pentru diacritice -->
  <meta http-equiv="Content-Type" content="text/html; charset=utf-8">
</head>

<body>

<h2><font color="blue">Laborator #11 :</font> exerciții de antrenament</h2>

<!------------------------------------------------------------------------------------------------------------------------>
<hr size="3" width="100%" noshade>
<!------------------------------------------------------------------------------------------------------------------------>
<p><span class="stil_exercitii">Exerciții de programare C cu canale de comunicație anonime :</span></p>

<p>
1. <big>[Șablonul 'supervisor-workers']</big>
Să se scrie un program C ce creează două procese fii și care va avea comportamentul descris în continuare:
<br> - procesul părinte citește dintr-un fișier cu numele <i>date.txt</i> un șir de caractere, până la sfârșitul fișierului,
și le trimite printr-un canal anonim primului fiu;
<br> - primul proces fiu primește caracterele de la procesul părinte, le selectează doar pe acelea care sunt litere mici
și le trimite printr-un alt canal anonim către cel de-al doilea fiu;
<br> - al doilea proces fiu creează un fișier numit <i>statistica.txt</i> în care va scrie, pe câte o linie, fiecare literă distinctă
și numărul de apariții ale acesteia în fluxul de date primit. În plus, la final va trimite părintelui, printr-un canal anonim suplimentar,
numărul de litere distincte întâlnite în fluxul primit;
<br> - procesul părinte afișează pe ecran rezultatul primit de la al doilea proces fiu.
</p>

<p>
2. <big>[Șablonul 'ping-pong']</big>
Se presupune că în două fișiere, <i>nume.txt</i> și <i>prenume.txt</i>, sunt scrise, pe câte o linie, numele și respectiv prenumele unor persoane,
existând o corespondență la nivel de linie între cele două fișiere.
<br>
Să se scrie un program C ce creează două procese fii: primul proces fiu va citi câte o linie din fișierul <i>nume.txt</i>,
iar al doilea proces fiu va citi câte o linie din fișierul <i>prenume.txt</i>.
Ambele procese fii vor scrie șirul de caractere citit în fișierul <i>persoane.txt</i>.
Cele două procese trebuie să-și sincronizeze execuția (utilizând canale anonime de comunicație), astfel încât în fișierul <i>persoane.txt</i> să apară
pe fiecare linie numele și prenumele corespunzătoare unei aceleiași persoane.
</p>


<!------------------------------------------------------------------------------------------------------------------------>
<p class="stil_ex_suplimentare">Exerciții suplimentare:</p>

<p>Alte câteva exerciții de programare C cu canale anonime:</p> 

<p>
3. Să se scrie un program C care să determine capacitatea unui canal anonim.
<br>
(Indicație: <span class="stil_hint">setați caracterul neblocant pentru capătul de scriere în canal și apoi scrieți în el până se umple,
în același timp numărând câți octeți au fost scriși.</span>)
</p>

<p>
4. <big>[Suma distribuită supervisor/workers <!--master/slaves--> v2, cu canale anonime]</big>
<br>
Să se modifice programul suma distribuită supervisor/workers din <a href="lab10.html">laboratorul #10</a>
astfel încât comunicația să se realizeze prin canale anonime în loc de fișiere obișnuite.
<br>
În plus, citirea numerelor de la tastatură se va muta în cod după apelurile fork(), lucru posibil deoarece sincronizările ce erau necesare
în varianta cu fișiere, se vor realiza acum în mod automat (prin faptul că citirea din canale este, în mod implicit, blocantă).
<br>
(Indicație: <span class="stil_hint">sunt suficiente 3+1 canale, în locul celor 3+3 fișiere de intrare și de ieșire.</span>)
</p>


<p>
5. <big>[lanțuri de comenzi #1]</big>
Să se scrie un program C care "simulează" <!--, folosind apeluri exec() și nu system(),--> comanda înlănțuită:
<br>
<!--
prompt> <font color="blue">finger -lp | grep -B1 studs/2008</font>
-->
<tt>UNIX&gt; <font color="blue">grep /bin/bash /etc/passwd | cut -d, -f1</font></tt>
<br>
<b>Cerință</b>: pentru executarea comenzilor simple din lanț se vor utiliza apeluri de sistem de tip exec() și nu apeluri system().
<br>
(Indicație: <span class="stil_hint">folosiți două procese, unul care să apeleze cu exec() comanda grep, iar celălalt comanda cut.
Înainte de apelurile exec(), va trebui să folosiți un canal anonim și modul de obținere a redirectării I/O standard folosind primitivele dup() sau dup2(),
pentru a conecta ieșirea standard de la primul proces la intrarea standard a celui de-al doilea proces.</span>)
</p>

<p>
6. <big>[lanțuri de comenzi #2]</big>
Generalizarea exercițiului 5 de mai sus:
<br>
a) Să se scrie un program C care "simulează", folosind apeluri exec() și nu system(), comanda înlănțuită:
<br>
<!--
prompt> <font color="blue">finger -lp | grep -B1 studs/2008 | grep Login</font>
-->
<tt>UNIX&gt; <font color="blue">grep /bin/bash /etc/passwd | cut -d, -f1 | sort -t: -k 3,3 -n</font></tt>
<br>
(Indicație: <span class="stil_hint">rezolvare similară ca la exercițiul de antrenament amintit mai sus,
doar că va fi nevoie de 3 procese, câte unul pentru fiecare comandă simplă din comanda înlănțuită de mai sus,
și de 2 canale anonime pentru realizarea înlănțuirilor.</span>)
<br>
b) Să se scrie un program C care "simulează", folosind apeluri exec() și nu system(), comanda înlănțuită:
<br>
<!--
prompt> <font color="blue">finger -lp | grep -B1 studs/2008 | grep Login | sort</font>
-->
<tt>UNIX&gt; <font color="blue">grep /bin/bash /etc/passwd | cut -d, -f1 | sort -t: -k 3,3 -n | cut -d: -f1,3,5 --output-delimiter=" - "</font></tt>
<br>
(Indicație: <span class="stil_hint">rezolvare similară ca la exercițiul de antrenament amintit mai sus,
doar că va fi nevoie de 4 procese, câte unul pentru fiecare comandă simplă din comanda înlănțuită de mai sus,
și de 3 canale anonime pentru realizarea înlănțuirilor.</span>)
<br>
c) Similar pentru următoarea comanda înlănțuită:
<br>
<tt>UNIX&gt; <font color="blue">w -h | tr -s " " | cut -d" " -f1,8</font></tt>
</p>

<p>
7. <big>[micro-shell v2, cu lanțuri de comenzi]</big>
Generalizarea exercițiilor 5 și 6 de mai sus:
<br>
Să se scrie un program C care, într-o buclă, preia de la tastatură numele a <tt>m</tt> comenzi simple înlănțuite, de forma:
<br>
<tt>UNIX&gt; <font color="blue">com<sub>1</sub> arg<sub>1,1</sub> ... arg<sub>1,N1</sub> | com<sub>2</sub> arg<sub>2,1</sub> ... arg<sub>2,N2</sub> |
 .... | com<sub>m</sub> arg<sub>m,1</sub> ... arg<sub>m,Nm</sub></font></tt>
<br>
și le execută în manieră înlănțuită.
Pentru executarea comenzilor se vor utiliza apeluri de sistem de tip exec(), nu apeluri system().
La așteptarea introducerii unei noi comenzi înlănțuite, programul va afișa prompterul "<tt>UNIX&gt;</tt>".
</p>


<!------------------------------------------------------------------------------------------------------------------------>
<hr size="3" width="100%" noshade>

</body>
</html>

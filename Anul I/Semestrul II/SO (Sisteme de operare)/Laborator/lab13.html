<html>
<head>
  <title>Laborator</title>
  <link rel="stylesheet" type="text/css" href="stiluri.css" />
  <!-- pentru diacritice -->
  <meta http-equiv="Content-Type" content="text/html; charset=utf-8">
</head>

<body>

<h2><font color="blue">Laborator #13 :</font> exerciții de antrenament</h2>

<!------------------------------------------------------------------------------------------------------------------------>
<hr size="3" width="100%" noshade>
<!------------------------------------------------------------------------------------------------------------------------>
<p><span class="stil_exercitii">Exerciții de programare C cu canale de comunicație externe :</span></p>

<p>
1. Să se rescrie exemplele pipe-ex1.c și pipe-ex2.c date la lecția despre canale interne,
folosind canale externe în loc de canale interne pentru comunicația între procese.
</p>

<p>
2. Să se scrie un program C care să determine capacitatea unui canal extern.
<br>
(Indicație: <span class="stil_hint">setați caracterul neblocant pentru capătul de scriere în canal și apoi scrieți în el până se umple,
în același timp numărând câți octeți au fost scriși.</span>)
</p>

<p>
3. <big>[Hi-ho]</big>
Să se scrie două programe hi.c și ho.c, care să producă următorul efect atunci când sunt executate simultan (în paralel):
primul să scrie pe ecran textul "hi-" în mod repetat, iar al doilea să scrie testul "ho, " în mod repetat
și, în plus, trebuie să se sincronizeze procesele, folosind canale fifo, astfel încât pe ecran să apară exact succesiunea:
<font color="blue">hi-ho, hi-ho, hi-ho, ...</font>
și nu alte combinații posibile de interclasare a mesajelor afișate de cele două procese atunci când sunt lansate în execuție simultană.
<br>
(Indicație: <span class="stil_hint">folosiți două canale fifo, un canal fifo_hi2ho, prin care programul hi îl anunță pe celălalt
că este rândul acestuia să scrie pe ecran (i.e., resursa partajată de cele două procese),
și un alt canal fifo_ho2hi, prin care programul ho îl anunță pe celălalt că este rândul acestuia să scrie pe ecran.</span>)
</p>

<!------------------------------------------------------------------------------------------------------------------------>
<p class="stil_ex_suplimentare">Exerciții suplimentare:</p>

<p>Alte câteva exerciții de programare C cu canale externe:</p> 

<p>
4. <big>[Suma distribuită supervisor/workers <!--master/slaves--> v3, cu canale externe]</big>
<br>
Să se rescrie programul suma distribuită supervisor/workers din <a href="lab10.html">laboratorul 10</a>
astfel încât comunicația să se realizeze prin canale externe în loc de fișiere obișnuite.
<br>
În plus, citirea numerelor de la tastatură se va muta după apelurile fork(), lucru posibil deoarece sincronizările ce erau necesare în varianta cu fișiere,
se vor realiza acum în mod automat (prin faptul că citirea din canale este în mod implicit blocantă).
<br>
(Indicatie: <span class="stil_hint">sunt suficiente 3+1 canale, în locul celor 3+3 fișiere de intrare și de iesire.</span>)
</p>

<p>
5. Se presupune că în două fișiere, <i>nume.txt</i> și <i>telefon.txt</i>, sunt scrise, pe câte o linie,
numele și respectiv numerele de telefon ale unor persoane, existând o corespondență la nivel de linie între cele două fișiere.
<br>
Să se scrie două programe C, <i>nume.c</i> și <i>telefon.c</i>, ce realizează următoarele operații:
primul program citește linie cu linie datele din fișierul <i>nume.txt</i>, iar al doilea program va citi linie cu linie datele din fișierul <i>telefon.txt</i>.
Ambele programe vor afișa pe ecran linie cu linie datele citite. Cele două procese trebuie să-și sincronizeze execuția (utilizând canale externe de comunicație),
astfel încât pe ecran să apară, pe câte o linie distinctă, numele și numărul de telefon corespunzătoare aceleiași persoane.
</p>

<p>
6. Se dă un fișier text, <i>text.txt</i>, ce conține text scris exclusiv cu litere mici și, în plus, textul conține erori comune de tehnoredactare
(două spații consecutive, fără spațiu după semnele de punctuație, etc.).
Să se scrie trei programe C, ce realizează următoarele operații:
<br>- primul program corectează erorile (elimină spațiile consecutive, lăsând numai un spațiu; pune spații după semnele de punctuație după care
nu sunt spații; etc.) și transmite textul corectat printr-un canal fifo celui de al doilea program;
<br>- al doilea program transformă litera de început a fiecărei propoziții (i.e., litera aflată după <i>"."</i>-ul propoziției anterioare)
în literă mare și transmite textul transformat astfel printr-un canal fifo către cel de-al treilea program;
<br>- al treilea program creează un fișier numit <i>statistica.txt</i> în care va scrie numărul de linii și numărul de caractere din textul primit
și, în plus, va identa paragrafele adăugând câte un caracter TAB după fiecare caracter ENTER (acolo unde nu există deja),
iar la final va scrie textul corectat în fișierul <i>text_corectat.txt</i>.
</p>

<p>
7. Să se scrie două programe C care folosesc canale externe pentru a realiza comportamentul descris în continuare.
Un program va juca rolul de supervisor <!--master-->: va citi dintr-un fișier de intrare comenzi UNIX
(comenzi simple cu parametri, e.g. <font color="blue">ls -l <i>dirname</i></font>),
pe care le va trimite, pe rând, celuilalt proces printr-un canal extern numit "socket".
Al doilea program va juca rolul de worker <!--sclav-->: va parsa fiecare comandă primită și o va executa folosind funcții din familia exec(),
returnând apoi statusul (i.e. codul ei de terminare) prin canalul "socket" procesului supervisor.
Acesta, după ce primește statusul de la worker, îi va trimite următoarea comandă citită din fișier ș.a.m.d. până la sfârșitul fișierului de intrare.
Sfârșitul procesării va fi semnalizat printr-o modalitate oarecare în așa fel încât ambele programe să se termine natural (i.e., fără să rămână într-o așteptare infinită).
</p>

<p>
8. <big>[micro-shell distribuit, supervisor/workers (client/server)]</big>
<br>
Generalizarea exercițiului de mai sus:
<br>
Să se dezvolte două programe C, unul cu rol de client și celălalt cu rol de server, ce vor realiza comportamentul descris în continuare.
<br>
Serverul va comunica printr-un canal extern numit "socket" cu procesele clienți, folosind șablonul de comunicație "unul-la-mulți", trimițându-le comenzi
simple cu argumente, pe care le va citi dintr-un fișier de intrare numit "comenzi.sh", ce conține pe fiecare linie câte o comandă simplă cu argumente.
Astfel, fiecare comandă va fi procesată de unul (oricare) dintre procesele clienți (și anume, de cel care reușește să citească primul din canal).
<br>
Clientul care a citit din canal comanda curentă, o va parsa (i.e. va realiza tokenizarea ei) pentru a construi componentele pentru apelul exec() cu care o va executa.
După executarea comenzii, clientul va transmite înapoi serverului statusul (i.e. codul de terminare) returnat de comandă, folosind un al doilea canal extern numit "socket2".
<br>
Serverul va aștepta să primească statusul comenzii transmise, înainte de a continua cu transmiterea următoarei comenzi.
<br>
În plus, se va scrie un script bash care va lansa în execuție mai întâi N instanțe de clienți și apoi un server, ce va primi de la linia de comandă numărul N al clienților.
<br>
<b>Atenție</b>: trebuie rezolvate problemele discutate la șablonul de comunicație "unul-la-mulți": mesajul cu textul unei comenzi
va fi scris în canal precedat de un header ce conține un număr întreg reprezentând lungimea textului comenzii
(de exemplu, "<font color="blue">ls -l /etc</font>" este o comandă pe care o poate trimite serverul, prefixată cu lungimea textului ei, în acest caz 10),
iar citirea de mesaje din canal de către clienți trebuie realizată folosind un lacăt pentru acces exclusiv la fișierul fifo "socket", pentru a garanta că
procesul client care apucă să citească un întreg, este tot cel care va citi textul propriu-zis ce urmează după acel număr întreg.
</p>

<!------------------------------------------------------------------------------------------------------------------------>
<hr size="3" width="100%" noshade>
<!------------------------------------------------------------------------------------------------------------------------>
<p><span class="stil_exercitii">Exercițiu complex de programare :</span></p>

<p>
Implementați un joc <i>multi-player</i> "în rețea" la alegere.
<br>
(Indicație: <span class="stil_hint">jocul va fi doar simulat ca fiind în rețea, folosind canale fifo și mai multe procese rulate pe același calculator,
fiecare jucător având un proces dedicat prin care interacționează cu procesul cu rol de administrator al jocului.
Recitiți slide-urile despre "programe client/server" din lecția practică despre canale externe.</span>)
</p>

<!------------------------------------------------------------------------------------------------------------------------>
<hr size="3" width="100%" noshade>

</body>
</html>
